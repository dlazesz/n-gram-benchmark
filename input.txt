Hat óra. Ez a 180 perc. Április másodika, szerda van. Jó reggelt kívánok! Rábai Balázs vagyok. Hallgassák meg a hírösszefoglalót Mátyus Kati tól és Nagy György Andrástól. Először a legfontosabbak röviden.
Itt lesz május elseje. Kipipálták a koalícióbontás határidejét.
Kisebbségi ügy nagyító alatt? Az ombudsman szerint törvényellenes a pilisszentkereszti költözés.
NATO-csúcs üzenettel. Több ezer külföldi vendég Bukarestben.
Törvényellenesnek tartaná a pilisszentkereszti szlovák önkormányzat elköltöztetését Kállai Ernő. A kisebbségi ombudsman ezért kezdeményezte, hogy a település önkormányzat mihamarabb vonja vissza - a megfogalmazása szerint - alkotmányos visszásságokat előidéző határozatát, és a szlovák kisebbségi önkormányzattal közös testületi ülésen rendezze a Szlovák Ház tulajdoni viszonyát és az ingyenes helységhasználat kérdését. Kállai sajtótájékoztatóján azt mondta: nem nemzeti, de nemzetiségi ügy a költöztetés. Hétfőn Sólyom László köztársasági elnök pilisszentkereszti látogatása után úgy értékelte: személyi és politikai, nem pedig magyar-szlovák ellentétek miatt robbant ki a vita.
Ma kezdődik a NATO-csúcs Bukarestben, és ez lesz az eddigi legnagyobb ilyen találkozó, három napon át, háromezer vendéggel. A román államfő jól időzített. Előzetes interjúban. Tegnap üzent az Észak-Atlanti Szövetségnek, de Moszkvának és szomszédainak is. Oláh Gál Elvíra ismertetője
R.: - Traian Basescu államelnök felszólította Vladimír Putyint, hogy hagyjon fel a fenyegetőzéssel, és lépjen ki a hidegháború logikájából. Reagálva arra az orosz felvetésre, hogyha Ukrajna és Grúzia kéri felvételét a NATo-ba, akkor azt Oroszország hadüzenetként fogja fel. Basescu ehelyett partnerséget ajánl Putyinnak. A románok történelmi sérelmeit már másként értelmezi. Éles szavakkal bírálta a jelenleg hatályban lévő román-ukrán alapszerződést, amelyet 1997-ben az Emil Constantinescu vezette demokrata koalíció kormányzása idején írtak alá, és amely tételesen kimondja: a múlt fájdalmas örökségét ki kell iktatni a két ország kapcsolatából. A román közvélemény ezzel látja véglegesen eltemetni a bukovinai románság jogsérelmeinek orvoslását, és a Fekete-tengeri Kígyók szigetének ukránok általi teljes elbirtoklását. A szókimondó román elnök a NATO-nak is üzent Afganisztán kapcsán, amelynek kérdése szerepel az értekezlet napirendjén. Románia nem lesz feltétel nélküli forrásnak a katonai utánpótlásnak Afganisztánban. KÉsz továbbra is csapatokat küldeni, de nem azért mert más országok hazarendelik saját katonáikat - fogalmazta meg Románia álláspontját Traian Basescu a bukaresti NATO-csúcs előtt.
Sajtóértesülések szerint Románia újabb száz katonát küldene Afganisztánba. Albánok és szerbek külön-külön tüntettek a koszovói Mitrovicában. Az albánok a világszervezet megbízottjának távozását követelték. A helyi szerb bírák, ügyészek és bírósági alkalmazottak pedig vissza akarnak jutni a törvénykezés épületébe, amelyet 1999 óta az ENSZ ellenőriz. A viszály március közepén robbant ki, amikor az ENSZ-rendőrség visszafoglalta a bíróság épületét a szerbektől. Az erőszakos fellépést az ENSZ-közigazgatás helyi megbízottja elhibázottnak nevezte. Emiatt az albánok a szerbek iránti elfogultsággal vádolják, és a diplomata távozását követelik Koszovóból.
A MÁV és a VDSZSZ tegnapi tárgyalásán sem sikerült megállapodni a szakszervezeti követelésekről, ezért újabb vasutas sztrájk lehet. Bárány Balázs, az érdekvédő szervezet alelnöke az MR1 Kossuth Rádió munkatársának elmondta, hogy pénteken még egyeztetnek, de egyenlőre nem lát esélyt a megállapodásra. A Vasúti Dolgozók Szabad Szakszervezete a várható sztrájk időpontját eddig nem közölte. A BKV és a szakszervezetek tárgyalásain sem tudtak megegyezni, sem a járatritkításról, sem a hétfői sztrájk idején nyújtandó elégséges szolgáltatásról. Az érdekképviselet attól tart, hogy a járatritkítások miatt sok dolgozó veszítheti el állását. A BKV-nál ma folytatják az egyeztetést. Az elégséges szolgáltatásról csütörtökön tárgyalnak tovább.
Megkezdődött a Koci-klán néven ismertté vált bűnözői csoport pere a Pest Megyei Bíróságon. A 38 vádlott összesen akár hétszáz évet is kaphat. A vádírat szerint a bűnszövetkezet tagjai egyebek mellett nagy tételben loptak olajat a százhalombattai finomítóból, fegyverrel támadtak meg pénzszállító autókat, és gyilkosságokat is elkövettek. A fővárosban az Egér úti támadásnál több mint 72 millió forintot raboltak el. Bűnlistájukon szerepel, hogy csővezetékeket fektettek le, amelyeken keresztül olajat loptak, és előfordult az is, hogy vállról indítható rakétával lőttek rá egy rivális üzemanyagszállító tartályautójára. A bíróság egyenlőre 130 tanú meghallgatását tervei a perben.
A Manchester United és az FC Barcelona is idegenben győzött a labdarúgó Bajnokok Ligája negyeddöntőjének első mérkőzésén. Az angolok Christiano Ronaldo és Rooney góljával 2:0-ra diadalmaskodtak az AS Róma otthonában. MÉg a katalánok a 17 éves Bojan Krikics találatával 1:0-ra verték a Schalke csapatát. A mai párosítás: Fenerbahcse-Chelsea, Aerzenál-FC Liverpool.
Itthon a labdarúgó Magyar Kupában a címvédő Budapest Honvéd hazai pályán 4:0-ra nyert a Kaposvár ellen. A találkozó legjobbja a csereként beálló, két gólt szerző Hercegfalvi Zoltán volt.
A magyar footsal válogatott 3:1-es vereséget szenvedett az ukránoktól a világbajnoki pótselejtező első mérkőzésén. A visszavágóra április 15-én kerül sor a gyöngyösi városi sportcsarnokban. A párharc győztese indulhat a szeptember 30-án kezdődő brazíliai világbajnokságon.
Bundagyanúba keveredett a portugál bajnokságban listavezető FC Porto labgdarúgó-csapata. A liga azzal vádolja a klubot, hogy a 2003-2004-es szezonban a bajnoki címhez vezető út során két mérkőzés játékvezetőjét is megvesztegette. A klubnak öt napja van arra, hogy reagáljon a felhozott vádakra, majd a fegyelmi bizottság várhatóan április végén hoz döntést az ügyben.
Az első napon mind a négy magyar szabadfogású bírkózó kiesett a tamperei olimpiai kvalifikációs Európa-bajnokságon.
Április 29-én és 30-án tárgyalja a Nemzetközi Sport Döntőbíróság a műlábakkal versenyző Oscar Pistorius kontra Nemzetközi Atlétikai Szövetség ügyet. A futó, ha neki adnak igazat, abban az esetben indulhat az olimpián, ha hazája válogatóján bekerül a csapatba.
A címvédő Serena Williams váratlanul könnyedén két sima játszmában legyőzte a világranglista vezető Justin Henent, és ezzel bejutott az elődöntőbe a miami tenisztorna versenyében.
Hosszantartó súlyos betegség után, ötvenhat éves korában elhunyt Baczakó Péter olimpiai bajnok, a magyar súlyemelő sport egyik kiemelkedő egyénisége. Baczakó Pétert a Magyar Olimpiai Bizottság, a Magyar Súlyemelő Szövetség, és a BKV Előre saját halottjának tekinti. Temetéséről később intézkednek.
Átverték Önöket tegnap? Pedig nemcsak április elsején lehetett, vagy kellett tréfálkozni, hiszen szokások szerint egész április a bolondok, a bolondozások hónapja. Néhány klasszikus nagy ugratás következik, részben a múltból. Géczi MÁriától.
R.: - Szúnyogzsírért, esernyőmagért, trombitahúrért és hegedűbillentyűért ma már bizonyára senki nem küldözgeti megtréfálandó ismerősét, mint azt tették eleink a századfordulón, és mindezt azért, mert úgy tartották, hogy az április elseje szerencsétlen nap, amikor nem szabad dolgozni. MIvel mégis muszáj volt, igyekeztek mással megszegetni ezt a tilalmat, ezért küldözgették teljesíthetetlen megbízásokkal főleg a gyerekeket, inasokat. Az áprilisi tréfák sora azonban jóval korábban kezdődött, de hogy mikor, azt nem tudni pontosan. A legtöbben úgy tartják a bolondozás a naptárreformhoz köthető. A XVI. századig ugyanis Franciaországban április elsején kezdődött az új év. Ekkor az ismerősök meg is ajándékozták egymást. IX. Károly azonban 1564-ben elrendelte, hogy az évkezdet január elsején legyen. Az ajándékozást is áttették. De az emberek még sokáig emlékeztek az áprilisi évkezdésre, még végül a hamis évkezdetet hamiskodással ünnepelték meg. MÁs elméletek a bolondozást a keltáknak vagy az indiaiaknak tulajdonítják. Vannak olyanok is, akik úgy vélik, hogy az április elsejei tréfák a rómaiak szaturnália ünnepéből erednek. És sokan tartják úgy, hogy az emberek ilyenkor a szeszélyes időjárás meglepetéseit utánozva viccelték meg egymást. MIndenesetre a bolondok napja Európa-szerte elterjedt, mára klasszikussá vált tréfákkal. Íme egy tréfa egy hallgatónktól:
Ciba Lajosné vagyok, illetve Elefánt Mária. A testvéreim azok is Elefántok voltak, aztán megnősültek és lányaik lettek, és hát nagyon-nagyon röstelték a lányok az Elefánt nevet, és megválasztották Erdélyire. Amíg Elefántok voltak, addig a munkatársak és a barátok mindig felhívták egymást, hogy te, keresett az Elefánt Ferenc vagy az Elefánt László, az Elefánt Mária hívjad föl. És megadták a telefonszámát az állatkertnek.
R.: - Ez a hagyomány egyébként még mindig igen népszerű, ha nem is elsősorban az elefántokkal. Állatkerti favoritok a szóvivőtől, Hanga Zoltántól:
Hanga Zoltán: - Tulajdonképpen a Jónás úr a klasszikus, mert közkeletű neve a vizilovaknak a Jónás, márcsak azért mert az állatkert első vizilova volt Jónás. És az elmúlt három-négy évben a Jónás úr mellé azért bejött a Farkas úr is.
R.: - És következzen még néhány klasszikus példa, először egy régi angol eset Tátrai Zsuzsanna néprajzkutatótól:
Tátrai Zsuzsanna: - Az angol királyi posta 1860-ban díszes pecséttel ellátott meghívókat küldött, hogy jöjjenek az emberek, mert oroszlánmosdatás lesz a fehér kapunál. Mentek az emberek.
R.: - MIndhiába, ugyanis se oroszlánokat, se fehér kaput nem találtak. De most jöjjön még egy angol tréfa. 1957-ben a BBC egyik tekintélyes hírműsora ugratta be hallgatóit az azévi remek svájci spagetti terméssel, amit még egy televíziós bejátszással is illusztráltak. Az adás után sokan érdeklődtek hogyan lehet spagettifát ültetni. Áprilisi tréfának bizonyult aztán az egyik gyorsétterem balkezeseknek készített hamburgere, egy nem létező sziget, a Pi állandó értékének megváltoztatása, vagy az otthoni súlytalanság, és az a színes televízióadás, amit a fekete-fehér készülékre húzott nylon harisnya okoz. És íme néhány a legfrissebbek közül: Olyan szélessávú internetkábelt hirdetett az egyik legnagyobb IT cég, amit a wc-csészébe kell belógatni. A csomaghoz gumikesztyűt is ajánlottak. És ezer darab ingyen laptopot ajánlott egy másik nagy cég egy kérdőív kitöltéséért cserébe. Az áprilisi tréfálkozás a politikai és a híréletben is benne volt és van, mint azt néhány tegnapi hír is bizonyítja. Horváth Ágnesnek több új pozíciót is találtak az áprilisi tréfálkozók, a hónap végével leváltott egészségügyi miniszter ezekszerint a békési gigakórház csúcsigazgatója, vagy a keszthelyi kórház igazgatója lesz.
Az viszont már nem tréfa, hogy hamarosan kezdődhet a bunker-turizmus Baranyában. Egészen pontosan Maty településnél, amelyet érint az az erődvonal, amelyet még az ötvenes években építettek a Tito vezette Jugoszlávia felőli támadások kiépítésére. Akkor hétmilliárd forintot fordítottak a védvonal megépítésére, aztán soha semmire nem használták. A baranyai falu a feltárás után most megmutatná a turistáknak is az erődöt. Ehhez partner egyebek mellett a Hadtörténeti Intézet is. Ennek munkatársa, Jakus János alezredes mutatta meg az erőd egy részét Gungl Lászlónak.
Jakus János alezredes, a Hadtörténeti Intézet munkatársa: - Ez egy páncéltörő lövegállás, ez az úgynevezett féloldalazó mű.
R.: - Löveget telepítettek ide?
Jakus János alezredes, a Hadtörténeti Intézet munkatársa: - Soha. Technika sem jött. Még gyakorlás céljából sem.
R.: - Csak megépítették.
Jakus János alezredes, a Hadtörténeti Intézet munkatársa: - Itt az ÁVH uralkodott. Az államvédelmi hatóság, határőrség.
R.: - Itt volt a bejárat. És merre volt a tüzelőállás?
Jakus János alezredes, a Hadtörténeti Intézet munkatársa: - Balra.
R.: - Onnan várták a támadást?
Jakus János alezredes, a Hadtörténeti Intézet munkatársa: - Nem, a támadás erről jött.
R.: - Akkor miért arra volt a tüzelőállás?
Azért, mert technikailag számított arra a tervező, hogy valahol az ellenség tevékenysége tért fog nyerni technikai eszközeivel. És ez egy hátulról vezetett tüzet tett lehetővé.
R.: - Körülbelül 150-200 méterre van egy másik. Ez ugyanilyen állás volt?
Jakus János alezredes, a Hadtörténeti Intézet munkatársa: - Nem, ez egy személyi állomány védelmét szolgáló fedezék, amelybe elfért tizenöt-húsz, esetleg harminc ember. Az ellenség tevékenységére számol ugye a hadvezetés, tüzérségi tűz, légitámadás, és így tovább. Ezekben az esetekben a katonákat védeni kell. Ilyen célt szolgált.
R.: - Össze kell görnyedni, hogy bejusson az ember. Hát nálam nincs zseblámpa.
Jakus János alezredes, a Hadtörténeti Intézet munkatársa: - Nálam se.
R.: - De akkor itt le kellett menni úgy látom egy lépcsőn.
Jakus János alezredes, a Hadtörténeti Intézet munkatársa: - Egy olyan két és fél méter mélyen vagyunk a föld alatt.
R.: - Ez bombabiztos volt, annak képzelték?
Jakus János alezredes, a Hadtörténeti Intézet munkatársa: - Igen, az építéseket elkezdték, a tervezők a szembelévő fél tüzérségi tűzeszközeit vette alapul. 105 mm-es ágyútarack lövedékének hatóerejéhez.
R.. - Arra tervezték.
Jakus János alezredes, a Hadtörténeti Intézet munkatársa: - Páncéltörő lövegállásokat a 155 mm-es tarackok hatóerejéhez.
Tőlünk egy ötven méterre látunk egy parancsnoki figyelőpontot. Egy ilyen kis csonka gúla látszik belőle. Most a rókák menedékéül szolgál. A fedezéknek a tetejénél vagyunk. Rádiósok foglaltak itt helyet, maga a parancsnok, különböző kiszolgáló személyzet. Ezen a kupolán egy fölírat van, amely arra utal, hogy 1952 júliusában helyezték el.
R.. - 52 júliusa, most pedig 2008-at írunk. Most rókák lakják ezt.
Jakus János alezredes, a Hadtörténeti Intézet munkatársa: - És jól is van ez így.
Dr. Négyesi Lajos alezredes vagyok, a Hadtörténeti Intézet és Múzeum hadi régész, hadszíntérkutató és hagyományőrző osztályának a vezetője. Itt a környéken egy nagyon kalandos, romantikus erődtúra útvonalat lehet kiépíteni, itt a bozótosba egy ösvényt, körülbelül olyan hét-nyolc darab ilyen erődelemet építene. Ebbe vannak különböző betonkupolák, amikbe be lehet mászni, korabeli fedezékek, óvóhelyek, figyelőállások. Nagyon szép és nagyon érdekes lenne ez az egész.
R.: - Falerné Knop Zita, Maty polgármestere. Önök látnak lehetőséget a bunkerturizmusban?
Falerné Knop Zita, Maty polgármestere: - Látok benne fantáziát. Kevés is van az országba ilyen jellegű, meg ilyen épen maradt, úgyhogy biztos, hogy lesz rá érdeklődő.
R.: - Ez egy időutazás vissza az ötvenes évekbe, és találkozás a hidegháború őrületével.
Falerné Knop Zita, Maty polgármestere: - Sokan ezt átélték, akik itt élnek. Utána ugye a következő generáció már nem a borzalmakat látta ebből, hanem játékra meg ilyesmire használták. Nem is tudtuk mi azt, hogy nálunk tényleg itt a határba ez micsoda érték.
R.: - Viszont ezt az értéket akkor lehet használhatóvá tenni, hogyha nyilván pályáznak és a turisták számára is megfelelő körülményeket biztosítanak.
Falerné Knop Zita, Maty polgármestere: - Igen, igen. Bízok benne, hogy fogunk találni erre lehetőséget, mert szerintem olyan túl nagy anyagi ráfordítás nem kell ahhoz.
R.. - Az intézet tud segíteni az ittenieknek, hogy erre turizmust lehessen építeni?
Természetesen. Azt a helyiek is tudják, hogy itt vannak a bunkerek. Ahhoz kell a hadtörténész, hogy a hadtörténész megmondja azt, hogy miért van ott az a bunker, milyen célt szolgált, mi volt ennek az egésznek a rendszere. Tehát, hogy valami információt is adjon.
Mv.: - A baranyai Maty település azt tervezi, hogy turistáknak is megmutatja azokat a bunkereket, amelyeket még az ötvenes években építettek. Erről hallották Gungl László riportját.
Egyenlőre csak az biztos, hogy kevesebb BKV-járatot érinthet a takarékosság. A főpolgármesteri kabinet többszöri nekifutásra pénteken foglalkozik ismét a témával. A Városi Közlekedési Egyesület szerint valóban kevesebb járatot érinthet a menetrend módosítása, de több esetben előfordulhat, hogy a járatok az eddiginél sokkal ritkábban, akár félóránként követik majd egymást. Sípos Ildikó .
R.: - Meghátrált a városvezetés. HÉtfőn a fővárosi kabinet visszalépett a hatmilliárdosról hárommilliárdosra finomított járatritkítási tervtől. Információink szerint épp Demszky Gábor főpolgármester kérte a BKV vezetőit ne is tárgyalják az új javaslatot. Úgy tudjuk péntekre kell a közlekedési cégnek elkészítenie a most már csak kétmilliárdos csomagot. Vitézi Dávid, a Városi és Elővárosi Közlekedési Egyesület szóvivője úgy véli: a járatritkításoknak nincs már politikai támogatottsága.
Vitézi Dávid, a Városi és Elővárosi Közlekedési Egyesület szóvivője: - Igen, egyértelműen az látható, hogy kihátrálnak a városvezetők a járatritkítás mögül, de mág nem tették ezt meg teljes mértékben. Egyértelmű az elutasítottsága ezeknek a járatritkításti terveknek. A szakszervezetek mellett, akiktől a sztrájkfenyegetésről hallunk minden nap, a szakmai civil szervezetek, a kerületi önkormányzatok, különböző érdekvédelmi szervezetek emelték már fel a hangjukat. Ez az elutasítottság ez elért a városvezetésig, és úgy látszik, hogy megértették amit ezek a fórumok, és ezek a különböző véleménynyilvánítások üzentek. MI azonban úgy gondoljuk, hogy ami meghátrálás eddig történt, az nem elegendő.
R.: - Lehet-e már azt tudni, van-e már a VEKE-nek arra vonatkozóan információja, hogy a kétmilliárdos javaslatban, amit ugye pénteken tárgyalnak, hány járat megszüntetése szerepel? Volt az eredeti, a hatmilliárdos, abban negyven buszjárat törlése szerepelt, a hárommilliárdosban húszé. Vajon ez a kétmilliárdos javaslat mit tartalmaz?
Vitézi Dávid, a Városi és Elővárosi Közlekedési Egyesület szóvivője: - Konkrét javaslat az én információim szerint még nem készült el, ezt a péntek reggeli kabinetülésig készíti el a BKV szakmai csapata. Egy kétmilliárd forintos csomagban már inkább a járatkövetések lesznek a kritikus pontok. Tehát én arra számítok, hogy egy olyan paraméterkönyv fog bekerülni a kabinet elé, amelyben a járatkövetésekkel nagy gond van. És én abban bízok, hogy a BKV szakemberei próbálják már a járathálózatról szóló vitát szép lassan lezárni, és azért a járathálózatba kevesebb, szerintem 10-15 körüli megszünő járat az amire számítani lehet. Nekem ez személyes tisztem, ha úgy tetszik, de az biztos, hogy egy kétmilliárd forintos teljesítménykivonás még mindig drasztikus járatritkításokat jelent. Ez is körülbelül száz autóbusz kivonását jelenti hétköznap csúcsidőben, és ez is azt jelenti, hogy sokkal nagyobb zsúfoltság, és csúcsidőn kívül általánosságban félórás járatkövetés lesz. Hogy egy érzékletes példát mondjak, lehet, hogy van olyan járat, ami a hatmilliárd forintos csomagban teljesen megszünt volna, a hárommilliárd forintos csomagban csak csúcsidőben járt volna, egy kétmilliárdosba már egész nap tud járni, de mondjuk amikor ma hétvégén tíz percenként jár, ahelyett félóránként járna. Tehát érzékelhető, hogy azért még így is nagyon komoly ritkítás várható.
R.: - A VEKE egyébként még hétfőn felvetette: a városvezetés, a gazdasági és a közlekedési tárca, valamint a civilek bevonásával kezdjen egyeztetést az ügyben. Vitézi Dávid azonban úgy látja: a fővárosi koalíciós politikusokban nincs fogagdókészség erre. Szerettük volna megkérdezni a városvezetést is a menetrendi tervekről, a fővárosban azonban már hetek óta nincs gazdája a témának. Az illetékesek a városüzemeltetési főpolgármester-helyetteshez irányítottak, azzal, hogy amúgyis ő kezdeményezte a járatritkítási javaslatot. Hagyó Miklós azonban nemrég kórházban volt, így nem vállalta a nyilatkozatot.
Gyurcsány Ferenc vezetésével május elsejétől kisebbségben kormányoz az MSZP. Az SZDSZ hajlandó kívülről támogatást nyújtani - derült ki a koalíciós egyeztetés után. Lendvai Ildikó szocialista frakcióvezető cáfolta, hogy Gyurcsány Ferenc kormányfő, pártelnök felajánlotta volna lemondását.
Az SZDSZ rendkívüli küldöttgyűlésen várhatóan április 27-én mondja ki a végső szót a koalícióról - közölte Gusztos Péter. A liberális párt ügyvivői testületének ülése után a frakcióvezető-helyettes elmondta: a hónapvégi tanácskozáson döntenek a párt alapszabályának módosításáról és a második rendkívüli tisztújító küldöttgyűlés összehívásáról is. Ennek dátuma várhatóan június 7.-e.
Bokros Lajos szerint akik bizonyíthatóan nem fizetnek semmit a közszolgáltatásokért, azoktól meg kell tagadni az ellátást. A Közép-Európai Egyetem professzora, volt pénzügyminiszter a Vállalkozók és Munkáltatók Országos Szövetségének Nógrád megyei küldöttgyűlésén tartott előadásában amellett érvelt, hogy mindenkinek kelljen fizetnie, legalább havi tízezer forintos egészségbiztosítási díjat.
A nemzeti bank elnöke kijelentette: nem tudja, hogy mikor lesz euro Magyarországon, de minél előbb vezetjük be, annál jobb. Simor András a Pécsi Tudományegyetem rendezvényén hangsúlyozta: a kormány a jegybankkal egyetértésben úgy döntött, hogy addig nem határoz meg új dátumot, amíg közelebb nem kerülünk a feltételek teljesítéséhez.
Visszaerősödött a forint és emelkedett a budapesti tőzsdeindex. Az eurót tegnap reggel még 261 forinton jegyezték, kora estére viszont kevéssel 258 forint alá ment vissza az árfolyam. A BUX 21982 ponton zárt, ami 1,25 százalékos erősödést jelent.
Meghosszabbította a Zuschlag-ügy egyik gyanúsítottjának, Katus Ferencnek az előzetes letartóztatását a Szegedi Városi Bíróság. Katus korábban Zuschlag Jánossal együtt az MSZP Bács-Kiskun megyei közgyűlési frakciójának tagja volt. A rendőrség adatai szerint 75 millió forint pályázaton nyert pénz felhasználásával nem tudnak elszámolni a gyanúsítottak. Az összeget állítólag a baloldalhoz köthető ifjúsági egyesületek és alapítványok kapták.
Minden rendszerváltás utáni kormány koalícióra kényszerült, aztán a hivatali idejében meggyűlt a baja a koalíciós társával. Így volt ez 1990 óta minden ciklusban. A kormányzó pártok közötti koalíciós feszültség tehát nem újdonság. Dobozi Pálma összeállítása.
R.: - Már az Antall-kormány sem volt híján koalíciós feszültségeknek. Antall József miniszterelnök 91 tavaszán jelezte, hogy Torgyán József helyett szívesebben látna mást a kisgazdák frakcióvezetői székében. Torgyánt ebből a posztból le is váltották. Nem sokkal később azonban Torgyán József kilépett a koalícióból, ám a frakciónak csak egy része követte. A kisgazda képviselők többsége továbbra is a kormányt támogatta, így az MDF nem kényszerült kisebbségi kormányzásra. A Horn-kormány alatt az első jelentősebb koalíciós vita 2005-ben bontakozott ki. A kormányfő gazdasági miniszterelnök-helyettesi posztot akart létrehozni. Nagy Sándornak szánta a feladatot, ezzel nem értett egyet az SZDSZ. Horn Gyula azt mondta: ha nem sikerül megegyezni, elképzelhető, hogy az MSZP egyedül folytatja a kormányzást. Végül Nagy Sándor kijelentette, hogy nem kíván szerepet vállalni a kormányban. A koalíciós együttműködés ezután sem volt felhőtlen. 97-ben a szocialisták az SZDSZ tiltakozása ellenére megkötötték a vatikáni megállapodást. A Fenyő-gyilkosság után pedig Horn Gyula Kuncze Gábor SZDSZ-es belügyminisztert kritizálta, mikor azt mondta: Ami itt van, az nem közbiztonság. Az Orbán-kormány alatt ismét a kisgazdák viszályai miatt került veszélybe a koalíció. 99-ben Torgyán József földművelésügyi miniszter többször is azt mondta szakadhat az együttműködés, ha a tárcája nem kapja meg az általa kért pénzt. Végül sorozatos botrányok után Torgyán lemondott 2001-ben. A párt és frakciója is felbomlott. Az Orbán-kormány ennek ellenére nem került számszerű kisebbségbe. 2002-ben a Medgyessy-kormány gyakorlatilag koalíciós válsággal indította működését. Az ügynökügy kirobbanása miatt az SZDSZ megvonta volna a bizalmat Medgyessy Péter miniszterelnöktől, ám egy nap alatt meggondolták magukat. Végül két évvel később Medgyessynek mégis mennie kellett, ám a kiváltó ok immár Csillag István liberális miniszter menesztése volt. A Gyurcsány-kormány utóbbi egy-két éve hangos a koalíciós feszültségektől. Kóka JÁnos pártelnök már tavaly kilátásba helyezte a szakítást az egészségbiztosítás átalakítása kapcsán. Erről a témáról lassan egy éve folyamatosan vitázik a két párt.
Ahogy hallották nem újdonság, de a mostani koalíciós bizonytalanság is rávilágít arra, hogy szükség van a választási rendszer módosítására. MÁris mondom, hogy miről van szó. A jelenlegi szabályok szerint szinte kötelező a koalíció. Csakhogy tendencia, hogy egyre kevesebb párt jut a parlamentbe. Persze a koalíciónak tagadhatatlan előnye, hogy nagyobb a támogatottsága a társadalom részéről is. Milyen változásokat tart elképzelhetőnek a két nagy parlamenti párt a szabályokkal kapcsolatban? Például a kisebbek érdekében is? Nárai Balázs összeállítása.
R.: - Szükség van-e törvénymódosításra? Szükség lehet-e törvénymódosításra? - kérdezem Önöket. Először Wiener Györgyöt.
Wiener György: - Megítélésem szerint a választási rendszer módosítására szükség van, de nem azért, hogy a koalíciós kényszert a magyar politikai életből kiiktassuk. NIncs ugyanis olyan választási rendszer, amely biztosan megoldaná ezt a problémát. Még Nagy-Britanniában is, ahol az egyfordulós, úgynevezett relatív többségű szisztéma érvényesül, előfordultak olyan választások, hogy a győztes párt csak kisebbségi kormányt tudott alakítani, mint 1974-ben a Munkáspárt, vagy koalíciós kormányzásra kényszerült, ami a két világháború között kivételesen fordult elő. A jelenlegi magyar választási rendszernek nem az a problémája, hogy koalíciós kényszert teremt, hanem pontosan az, hogy nem eléggé arányos, nem tükrözi eléggé a választói akaratot, koalíciós kényszert szül. 694 kivételével, amikor viszont nem a parlamenti matematika, hanem a politikai helyzet vezetett egy koalíciós kormány megalakulásához. Ezen túlmenően pedig rendkívül bonyolult, a választók számára kevéssé átlátható, és kétfordulós léte miatt drága is.
R.: - Ugye Magyarországon eddig mind a két oldal belekerült ebbe a helyzetbe, hogy koalíciót kellett alakítania. Répássy Róbert a Fidesztől:
Répássy Róbert: - A jelenlegi választójogi rendszer az megfelel egy olyan reális választásnak, ahol egy stabil kormány kialakulhat. Az úgynevezett koalíciós kényszer az általában azért következik be, mert a választók által leadott szavazatok kis többségével nyer valamelyik oldal, vagy valamelyik nagy párt, de ez önmagában még nem indokolja, hogy ebből valamifajta válsághelyzet alakulhat ki. Sokkal inkább úgy látom, hogy a mi választási rendszerünk az azt a két szempontot próbálja érvényesíteni, hogy egyrészt a kormányozhatóság az biztosított legyen, másrészt viszont azért a kisebb pártok, a kisebb politikai támogatottságú erők is megjelenhessenek a parlamentben. De azért ezeknek az utóbbiaknak, tehát a kisebb pártoknak a rovására torzít a választási rendszerünk. A nagyobb pártok kormányzóképessége az eddig nem került veszélybe a választásokon.
Mv.: - Tehát akkor Önök szerint is szükség lehet az arányosításokra, kicsit módosítani a választási eljárásról szóló törvényt?
Répássy Róbert: - Szeretném leszögezni, hogy egy úgynevezett arányosítás, az inkább a koalíciós kényszer melletti lépés lenne. Tehát egy úgynevezett arányosítás jelentené, hogy a győztes párt még kisebb mandátumaránnyal rendelkezik a parlamentben, mint jelenleg, az inkább erősítené, hogy mindig koalíciót kell kötni a pártoknak. Emellett is szólnak érvek, hiszen szólhatnak olyan érvek, hogy jobb ha egy kormány több politikai akaratot, több politikai szempontot vesz figyelembe. De azért azt látjuk, hogy az ilyen típusú kormányoknak a működése nem zökkenőmentes.
R.. -Igen, hát ugye ami az úgynevezett koalíciós kényszert kizárná, az mondjuk úgy, hogy egy kétpárti parlament.
Wiener György: - Megítélésem szerint a választási rendszer önmagában még nem eredményez egy kétpárti parlamentet. Végbement a mostani választási rendszer minimális módosításával is, bár annak ehhez nem volt valójában köze, a pártrendszernek a koncentrációja. Ennek döntően politikai okai vannak, a politikai törésvonalat hozzuk, amelyek meghatározzák a pártrendszert. Jelenleg a közvéleménykutatási adatokból az derül ki, hogy a két legnagyobb párt, amelyek között persze most nagyon nagy a különbség, együttesen a választók kilencven százalékának a támogatását élvezik. A 2002-es és a 2006-os választásokon ez az arány 83 illetve 85 százalék volt. A dolog lényegét én abban látom, hogy a mostani koalíciós feszültség nem indok arra, hogy a választási rendszert módosítsuk. Más szempontokat kell figyelembevenni. Abban teljes mértékben egyetértek Répássy képviselőtársammal, hogy van előnye is a koalíciós kormányzásnak, mégpedig az, hogy egy szélesebb társadalmi támogatottságra tud támaszkodni az éppen hivatalban levő, hatalmon levő kormány. Ezen túlmenően pedig, mint erre előbb már utaltam, nincs olyan választási rendszer, amely teljes mértékben ki tudná zárni a koalíciós kényszert.
Répássy Róbert: - Azt én is szeretném hangsúlyozni, hogy a választási rendszerünk felülvizsgálatra szorul. Hiszen ha azt gondoljuk, hogy minden parlamenti párt egyetért abban, hogy kisebb létszámú országgyűlésre lenne szükség, akkor valószínű, hogy valamilyen választójogi reformmal oldható csak ez meg. És még egy szempont van, hogy a parlamenti pártokban az is nagyjából világos a parlamenti pártok számára, hogy arányosítani kellene a választókerületeket, hiszen legutoljára 1990-ben húzták meg azokat a határokat, hogy hány választópolgár tartozik egy választókerületbe.
R.. - Ez azt jelenti, hogy a lakosságszám szerint, választók száma szerint kellene arányosítani, ugye?
Wiener György: - Így van. Ez egy alkotmánybírósági határozatból is következik. Tehát egy alkotmánybírósági kötelezettség is hárul a parlamentre. A pártok megkezdték a tárgyalást, de még túl sok eredményről nem tudunk beszámolni. Amennyiben megoldódik a koalíciós konfliktus, és bízom abban, hogy megoldódik, természetesen a konszolidált viszonyok között lehetőség nyílik arra, hogy ezeket a tárgyalásokat folytassuk, hiszen valóban szükséges az arányosítás elvégzése is, és szükséges a kisebb parlament megteremtésével összefüggésben, de nemcsak amiatt a választási rendszer reformja. Ám ez a reform egyáltalán nem függ össze a koalíciós feszültséggel.
R.: - És Répássy úr szerint a mostani helyzet gyorsíthatja, elősegítheti, valamilyen következtetések levonására késztetheti-e azokat a politikusokat, akik a választási rendszer átalakításán is gondolkodnak?
Répássy Róbert: - A mostani helyzet, tehát ez a kormányválság, vagy a koalíciós törés, ez éppen nem a választási rendszer módosításán gondolkodtathatja el a pártokat, hanem esetleg az olyna közjogi szabályoknak a megváltoztatásán, amely például a konstruktív bizalmatlansági indítványra vonatkozik, vagy arra vonatkozik, hogy az ilyen patthelyzetekből hogyan lehetne kimozdítani a politikát. De ez nem a választás függvénye. Annyiban függ csak össze a választási rendszerrel, hogy választásokon alakul ki ez a parlamenti összetétel, de egyébként a parlamentre vonatkozó szabályok, a kormány felelősségére vonatkozó szabályok, és a kormány megválasztására vonatkozó szabályok azok, amelynek a felülvizsgálatára esetleg egy gondolkodást elindíthat ez a helyzet.
Mv.: - Az alkotmányügyi bizottság két tagját, a fideszes Répássy Róbertet, előtte pedig a szocialista Wiener Györgyöt hallották.
Folytatódtak az egyeztetések a szocialistáknál és a szabad demokratáknál is. A két párt tegnap délután a koalícióról, illetve annak felbontásáról egyeztetett, este pedig az SZDSZ ügyvivő testülete arról döntött, hogy küldöttgyűlésük feltehetően április 27-én dönt a koalícióról. Itt van velünk Gusztos Péter, az SZDSZ egyik ügyvivője. Jó reggelt kívánok!
Gusztos Péter, a Szabad Demokraták Szövetségének ügyvivője: - Jó reggelt kívánok!
Mv.: - Egészen pontosan most miről tárgyal az MSZP és az SZDSZ egymással? Már kifejezetten csak a miniszterek távozásáról, vagy a kisebbségi kormányzás mikéntjéről is?
Gusztos Péter, a Szabad Demokraták Szövetségének ügyvivője: - A tegnapi egyeztetésen az SZDSZ ismertette a korábban meghozott döntéseket. Szocialisták jelezték az egyeztetésen, hogy ezeket tudomásul veszik, és a miniszterelnök úr megbízta a kancelláriaminisztert és a miniszterelnöki kabinetfőnököt, hogy kezdjék meg az átadás-átvételről az egyeztetést a szabad demokrata miniszterekkel. Ez gondolom a napokban megkezdődik.
Mv.: - De gondolom a következő harminc napban, vagy most már csak 29 napban nem kizárólag az átadás-átvételről egyeztetnek, hanem másról is.
Gusztos Péter, a Szabad Demokraták Szövetségének ügyvivője: - Minden bizonnyal ez így lesz. A Szabad Demokraták Szövetsége tegnap világossá tette, hogyha egy szocialista kisebbségi kormány folytatja a kormányzást Magyarországon, akkor egy konstruktív ellenzéki magatartás keretében az SZDSZ kész támogatni bizonyos intézkedéseket. Természetesen nem tudunk automatikus biankó támogatást biztosítani egy kisebbségi kormány számára. Ez ugye a kisebbségi kormányzás lényege, hogy megszünik a koalíció, nincsen egy állandó koalíciós partner. De az SZDSZ természetesen kész támogatni minden olyan intézkedést, amely az ország felzárkózása, versenyképessége szempontjából alapvető jelentőségű. Konvergencia-program kereteinek a megtartásáról, a gazdasági növekedés beindításáról, a megkezdett szerkezeti átalakításoknak a megőrzéséről vagy folytatásáról szóló parlamenti javaslatokt az SZDSZ támogatni fogja.
Mv.: - Mit tapasztalt a tegnapi tárgyaláson? Történtek valamiféle engedmények?
Gusztos Péter, a Szabad Demokraták Szövetségének ügyvivője: - A tegnapi tárgyalás gyakorlatilag - ha szabad így fogalmazni - a dolgok tudomásulvételéről szólt, ami szerintem megnyugtató, hogy mindez nyugodt hangnemben, konstruktív hangnemben, és már a jövőre is előretekintve történt.
Mv.: - Tehát konkrét ügyekről is azért tárgyaltak, vagy csak általánosságban arról, hogy milyen esetben készek támogatni kívülről az MSZP-t?
Gusztos Péter, a Szabad Demokraták Szövetségének ügyvivője: - Nem volt még idő arra, hogy egészen konkrét ügyekről tárgyaljunk. Gyakorlatilag az álláspontoknak az ismertetése, és ezeknek a tudomásulvétele volt a legfontosabb napirendi pontja a tegnapi egyeztetéseknek.
Mv.: - Szóbakerült a tegnapi tárgyaláson, hogy Gyurcsány Ferenc akét párt megegyezése érdekében hajlandó lenne lemondani?
Gusztos Péter, a Szabad Demokraták Szövetségének ügyvivője: - Nem tárgyaltunk erről. Az SZDSZ-nek nem volt, és nincs is ilyen kérése. Gyurcsány Ferenc aszocialista párt elnöke, és a szocialisták miniszterelnöke, a szocialisták által jelölt miniszterelnök. Az SZDSZ ebben a tekintetben semmilyen kezdeményezéssel nem élt a tegnapi napon, és ma sem fog, és holnap sem fog.
Mv.: - Értettem, nem élnek kezdeményezéssel. De mit tesznek akkor, hogyha Gyurcsány Ferenc bejelenti, hogy kész távozni esetleg a két párt megegyezése érdekében?
Gusztos Péter, a Szabad Demokraták Szövetségének ügyvivője: - Az SZDSZ világossá tette, hogy a jelenlegi kormánykoalícióban befejezettnek tekinti a munkáját, a kisebbségi kormányzás kívülről történő támogatása bizonyos meghatározott ügyekben, tehát nem automatikusan, azt jelenti, hogy a Szabad Demokraták Szövetsége ezt a kormányt sem bent, sem pedig kint nem tudja támogatni, olyan értelemben, hogy nem automatikus ez a támogatás, hanem meghatározott ügyekre szólhat. Egy konstruktív ellenzéki magatartás keretében. Az SZDSZ erre készül, erre a konstruktív ellenzéki szerepre.
Mv.: - Ezt értem, csak Ön is most azt mondja, hogy ezt a kormányt. Tehát Gyurcsány Ferenc vezette kormányt. Jól értem?
Gusztos Péter, a Szabad Demokraták Szövetségének ügyvivője: - Ezt mondtam, igen, hogy a jelenlegi kormánykoalícióban az SZDSZ befejezettnek tekinti a működését.
Mv.: - Ebből számomra továbbra is az következik, hogyha nem Gyurcsány Ferenc irányítaná az MSZP részvételével megalakuló kormányt, akkor hajlandóak lennének támogatni.
Gusztos Péter, a Szabad Demokraták Szövetségének ügyvivője: - Értem, hogy Ön ebből ezt a következtetést vonta le. Az SZDSZ, ahogy elmondtam, egy konstruktív ellenzéki magatartásra készül, és nem szeretnék magam olyan találgatásokba bocsátkozni, hogy mi várható a jövőben. Ez nem az SZDSZ dolga. A miniszterelnököt a szocialisták jelölték, a miniszterelnök ráadásul a szocialista párt elnöke. Az SZDSZ nem kezdeményezett a tegnapi napon ilyen jellegű személyi változást, és a jövőben sem készül erre.
Mv.: - De az SZDSZ egyébként számol ezzel? Van egy ilyen jellegű forgatókönyv, hog ebben az esetben mire készül az SZDSZ?
Gusztos Péter, a Szabad Demokraták Szövetségének ügyvivője: - Az SZDSZ egy olyan forgatókönyvvel készül, amelyben a tegnapi állásnak megfelelően egy Gyurcsány Ferenc vezette egypárti, szocialista kisebbségű kormányt képzel el, és ezt a kormányt bizonyos döntéseiben fogja tudni támogatni, de ez a támogatás - mondom még egyszer - nem jelent egy automatikus, nem jelent egy biankó jellegű támogatást.
Mv.: - Az Index internetes újság tegnap arról írt, hogy Gyurcsány Ferenc információik szerint felvetette, hogy beszéljék meg milyen programot támogatnának a szabad demokraták, illetve hogyan tolnák meg kisebbségi kormányzás esetén az MSZP-t. MIként reagál erre az SZDSZ?
Gusztos Péter, a Szabad Demokraták Szövetségének ügyvivője: - Hát az SZDSZ egyrészt felidézte ezen a tárgyaláson, és most magam is felidézem, hogy tavaly írta alá a két koalíciós párt a koalíciós szerződés sokadik, harmadik számú mellékletét, amelyben pontosan rögzítettük, hogy melyek azok a tartalmi elemek, amelyeket fontosnak tartunk. Éppen azért kerül sor az SZDSZ kormánykoalícióból való távozására, mert ennek a programnak számos eleme nem tudott megvalósulni azért, mert elfogyott az ehhez szükséges politikai akarat a koalíciós partner részéről, és hát jelenleg nem láttunk a tegnapi napon olyan helyzetet, amelyben bízhatnánk abban, hogyha megállapodunk valamilyen új programban, akkor ahhoz a jövőben támogatást tud biztosítani, valódi politikai akaratot tud biztosítani emögé a szocialista párt. Azt a kérdést tettük föl, hogy miért gondolhatnánk, miért hihetnénk mi azt el, hogy miközben az elmúlt egy-két évben fogyott el a politikai támogatás és a politikai akarat az ilyen típusú reformintézkedések mögül a szocialista frakcióban, éppen majd a következő egy évben valamilyen új programban megállapodva, erre visszatér a remény. És hát az is mély nyomot hagyott bennünk, hogy a miniszterelnök úr a szombati napon úgy fogalmazott, hogy a koalíciós szerződés nem Szentírás. Ezután két nappal új programról tárgyalni, egy új programot aláírni, ennek a kezdeményezésével előállni, azt gondolom, hogy hát nehezen vehető komolyan.
Mv.: - Tehát azt mondja, hogy most nincs az a program, amelyet a Gyurcsány Ferenc vezette MSZP-vel aláírna az SZDSZ?
Gusztos Péter, a Szabad Demokraták Szövetségének ügyvivője: - Azt mondom, hogy nincsen abban az SZDSZ-nek bizalma, hogyha egy új programban megállapodnánk a jelenlegi helyzetben, akkor amögött megfelelő politikai akarat és megfelelő politikai támogatás jelenne meg. A parlamenti szavazásoknál ezt láttuk az elmúlt egy évben. És nincs okunk abban hinni, abban hízni, hogy ez éppen a következő egy évben változna meg.
Mv.: - Ellentmondásosak a hírek arról, hogy Fodor Gábor aláírta-e már azt a nyilatkozatot, illetve mikor nyújtja be azt a nyilatkozatot, amely a lemondásáról szólna. MI derült ki az esti megbeszélésen, az ügyvivői értekezleten?
Gusztos Péter, a Szabad Demokraták Szövetségének ügyvivője: - Azzal szeretném kezdeni, hogy felidézem, hogy hétfő reggel az első SZDSZ-es döntés előtt a közös frakció- és ügyvivői testületi ülésen Kóka János kérdésére válaszolva valamennyi jelenlévő szabad demokrata kormánytag, beleértve Fodor Gábort, és mindenkit, hiszen mindenki jelen volt, úgy nyilatkozott, hogy amennyiben az ügyvivői testület az esti órákban ilyen jellegű döntést hoz, akkor ezt magukra nézve kötelezően érvényesnek természetesen elfogadják. Ezeket a lemondásokat valamennyi szabad demokrata kormánytag aláírja, aláírta. Az SZDSZ vezetése fogja ezeket őrizni az április 27.-i küldöttgyűlésig, és ezután lehet őket benyújtani a miniszterelnöknek. Tehát nincsen ilyen jellegű vita a Szabad Demokraták Szövetségében. Valamennyi kormánytagunk elfogadja és végrehajtja.
Mv.: - De ebből az következik, hogy Fodor Gábor még nem írta alá, de aláírja majd? Ígéretet tett erre?
Gusztos Péter, a Szabad Demokraták Szövetségének ügyvivője: - Vagy a tegnapi este írta alá, vagy ma délelőtt fogja aláírni, ezt én pontosan megmondani nem tudom. A politikai szándék a lényeg ebben a kérdésben. Fodor Gábor hétfő reggel a frakcióülésen, tegnap este az ügyvivői testületi ülésen is úgy nyilatkozott, hogy természetesen ő ezt a döntést elfogadja és maga is benyújtja a lemondását. Erre azt a formai megoldást találta az SZDSZ ügyvivői testülete, hogy a párt őrzi ezeket az aláírt lemondásokat, és a küldöttgyűlési döntés, amely ugye gyakorlatilag jogi értelemben szentesítheti a koalícióból való kilépést, ezután a küldöttgyűlési döntés után lehet ezeket benyújtani a miniszterelnök úrnak.
Mv.: - MIndenesetre az sokat mondó, hogy Fodor Gábor úgy nyilatkozott tegnap, hogy elhamarkodott az SZDSZ hétfői döntése. Ez azért jelezheti, hogy nem teljesen egységesek azért a párt vezetői ebben a kérdésben.
Gusztos Péter, a Szabad Demokraták Szövetségének ügyvivője: - NÉzze, én abban a tekintetben megértését kérem, hogy az elmúlt három napban gyakorlatilag tárgyalásról-tárgyalásra jártam, nem láttam és nem olvastam mindenkinek minden nyilatkozatát. Fodor Gábornak ezzel a nyilatkozatával például nem találkoztam.
Mv.: - De ez nem derült ki a tárgyalásokon az Ön számára? Vagy nem ez derült ki a tárgyalásokon ezekszerint.
Gusztos Péter, a Szabad Demokraták Szövetségének ügyvivője: - Én az SZDSZ testületi ülésein, amelyeken résztvettem, mindegyiken résztvettem az elmúlt két napban... hétfő reggel volt egy közös frakció- és ügyvivőtestületi ülés, hétfő este volt egy képviselői, tehát kibővített ügyvivőtestületi ülés, tegnap volt szintén egy ügyvivőtestületi ülés, mindegyiken ezeket az alapvető jelentőségű döntéseket egyhangú szavazásokkal fogadta el az SZDSZ vezetése, frakciója és ügyvivői testülete. Ezekben a szavazásokban Gábor is részt vett, és azt gondolom, hogy nehéz azt bizonyítani három-négy nagyon fontos, jelentős, teljesen egyhangú szavazás után, hogy az SZDSZ megosztott lenne ebben a kérdésben. Természetesek a politikai viták egy ilyen helyzetben, de a döntéseket egységesen... ki-ki máshova helyezi ilyenkor a hangsúlyt... ez egy teljesen természetes dolog. Nem értünk mindig mindenbe egyet, de a döntéseket egységes, egyhangú szavazással egy egységes pártvezetés hozta meg. Ezt mindenkinek fontos látnia.
Mv.: - Köszönöm szépen. Gusztos Pétert, az SZDSZ ügyvivőjét, frakcióvezető-helyettesét hallották.
Tartalom a 180 perc első órájának műsorához:
1. Headline.
2. Kisebbségi kormányzás igen, előrehozott választás nem. Ebben egészen biztosan egyetért a koalíció. A technikai egyeztető után az is kiderült: a szabad demokraták adnak támogatást a szocialistáknak, de nem mindenben.
3. A koalíciós egyeztető után a koalíció utánról tárgyalt az MSZP vezetése. Azt egyenlőre nem tudni kik veszik majd át az SZDSZ-es minisztériumokat.
4. A legnagyobb ellenzéki párt szerint a koalíciós válság rámehet a gazdaságra, és a helyzet miatt szétzilálódhat annak szerkezete.
5. Göncz Kinga szerint a pilisszentkereszti kisebbségi önkormányzat elköltöztetése kapcsán Pozsony elismerte, hogy a határon túl élő kisebbségek ügye nemcsak az adott ország belügye.
6. Törvényellenesnek tartaná a pilisszentkereszti szlovák önkormányzat elköltöztetését Kállai Ernő.
7. Ma kezdődik a NATO-csúcs Bukarestben, és ez lesz az eddigi legnagyobb ilyen találkozó, három napon át, háromezer vendéggel.
8. Sajtóértesülések szerint Románia újabb száz katonát küldene Afganisztánba. Albánok és szerbek külön-külön tüntettek a koszovói Mitrovicában.
9. A MÁV és a VDSZSZ tegnapi tárgyalásán sem sikerült megállapodni a szakszervezeti követelésekről, ezért újabb vasutas sztrájk lehet.
10. Megkezdődött a Koci-klán néven ismertté vált bűnözői csoport pere a Pest Megyei Bíróságon. A 38 vádlott összesen akár hétszáz évet is kaphat.
11. Sport.
12. Néhány klasszikus áprilisi tréfa felidézése a múltból.
13. Hamarosan kezdődhet a bunker-turizmus Baranyában. Egészen pontosan Maty településnél, amelyet érint az az erődvonal, amelyet még az ötvenes években építettek a Tito vezette Jugoszlávia felőli támadások kiépítésére.
14. Egyenlőre csak az biztos, hogy kevesebb BKV-járatot érinthet a takarékosság. A főpolgármesteri kabinet többszöri nekifutásra pénteken foglalkozik ismét a témával.
15. Gyurcsány Ferenc vezetésével május elsejétől kisebbségben kormányoz az MSZP. Az SZDSZ hajlandó kívülről támogatást nyújtani - derült ki a koalíciós egyeztetés után.
16. Az SZDSZ rendkívüli küldöttgyűlésen várhatóan április 27-én mondja ki a végső szót a koalícióról - közölte Gusztos Péter.
17. Három új programot hirdetett meg hivatala idejének utolsó 29 napjára Horváth Ágnes egészségügyi miniszter.
18. Bokros Lajos szerint akik bizonyíthatóan nem fizetnek semmit a közszolgáltatásokért, azoktól meg kell tagadni az ellátást.
19. A nemzeti bank elnöke kijelentette: nem tudja, hogy mikor lesz euro Magyarországon, de minél előbb vezetjük be, annál jobb.
20. Visszaerősödött a forint és emelkedett a budapesti tőzsdeindex. Az eurót tegnap reggel még 261 forinton jegyezték, kora estére viszont kevéssel 258 forint alá ment vissza az árfolyam.
21. Meghosszabbította a Zuschlag-ügy egyik gyanúsítottjának, Katus Ferencnek az előzetes letartóztatását a Szegedi Városi Bíróság.
22. Minden rendszerváltás utáni kormány koalícióra kényszerült, aztán a hivatali idejében meggyűlt a baja a koalíciós társával. Így volt ez 1990 óta minden ciklusban.
23. A mostani koalíciós bizonytalanság is rávilágít arra, hogy szükség van a választási rendszer módosítására. Wiener Györg és Répássy Róbert nyilatkozik.
24. Gusztos Péter, a Szabad Demokraták Szövetségének ügyvivője nyilatkozik a koalícióból való kiválásukról.
Mv.: - Nyolc perccel nyolc óra előtt a programajánló következik a 180 percben. A szerkesztő Füredi Zsolt.
/Bejátszás./
R.:- Aztán persze Steven Spielberg hőse túlélte az ellene elkövetett merényletet Sanghaiban. Kína legszebb tájain címmel Kiss Imre Károly zenés, vetítettképes előadására látogathatnak el ma 15 órától a Józsefvárosi Galériába. Szó lesz majd az agyaghadseregről is, amit Csin császár idejében, ie. 220 körül készítettek.
Egy óriási higanytó közepére temették a császárt és a környékén találták meg három stadionnyi területen ezt az agyaghadsereget. Minden bizonnyal a császárt őrizték volna a túlvilágon vagy a másvilágon. Ami engem megfogott, hogy minden katonának külön sajátos arca van és aki rosszul készítette el például a katonákat, azokat kivégezték. Hát a tiltott város is nagyon érdekes, például fákat nem ültettek a paloták közé, hogy el ne rejtőzködhessen az ellenség, tehát egy nagy kőváros, és azért is a neve ugye tiltott város volt, mert hát tilos volt az udvartartáson kívül másnak oda bemenni. Aki pedig a sírkertbe lopózott egy kicsit távolabb, azt vagy száz botütésre ítélték, vagy kivégezték, de nagyon szépek voltak és érdekes volt a kínai sírok például, a Ming dinasztia sírjai. A sírépítmények hasonlítottak az egyiptomi sziklasírokhoz bizonyos fokig.
R.: - Cápauszonyleves finom volt?
Finom. De például rovarok, frissen sütött olajban giliszták, pókok nagy csemegének számítanak.
R.: - És önnek ízlett?
Hát ezeket nem próbáltuk ki, de ilyen képlékeny, kocsonyásszerű anyagokból álló ételeket nagyon kedvelem, vagy a pekingi kacsát.
Miért nem hívják hosszú hűsölésnek vagy ronda nagy télnek. Csak kérdezem. Miért pont jégkorszak a neve?
Mert minden tele van jéggel.
Ezért el fogok hidegülni tőled.
Haver, nem Dél felé mész? Hogyha jó a jég, a hó, az állatnak Délen jó. Benned nincs vándorlási ösztön?
Elfojtom. Pá!
Világos. Kösz a sétát. Boldogulok egyedül is.
R.:- Aztán beköszöntött a jégkorszak Chris Welts rajzfilmjében.
R.:- Most pedig Árva Anita PIÁR-menedzsert hallják, hiszen ma nyílik a Magyar Természettudományi Múzeum nagyszabású kiállítása, melynek címe Jégkorszak.
Árva Anita PIÁR-menedzser: - A kiállítás a legutóbbi 2.5 millió évvel ezelőtt kezdődött jégkorszaknak a környezetre és a mai földre gyakorolt hatásait mutatják be, az érdekesség pedig az, amit kevesen tudnak, hogy ez a jégkorszak ez ma is tart, és egy felmelegedésifázisában élünk éppen. A mainál, a ma ismert állatoknál jóval nagyobb termetű állatok éltek akkor. Ezek között például láthatók igazi három dimenziós szőrös, életnagyságú rekonstrukciók. Például egy kardfogú tigris, vagy pedig egy barlangi hiéna, illetve egy gyapjas orrszarvút is meg lehet tekinteni.
R.:- Emlős csontvázakat, koponyákat is láthatunk.
Árva Anita PIÁR-menedzser: -Igazi mammut-csontvázat is összeraktak a kutatók. Ezen kívül van barlangi oroszlánnak a koponyája, őstuloknak a koponyája és ugye az egyik szenzációja a kiállításnak Gima, a 40 ezer éves mammutborjú-múmia. Ő egyértelműen nem a jégkorszaktól pusztult el, de meg lehet tekinteni, hogy gyakorlatilag Gima 40 ezer évvel ezelőtt hogy nézhetett ki.
R.:- Interaktiv a kiállítás?
Árva Anita PIÁR-menedzser: - Multimédiás egységekkel, különböző filmekkel, illetve hangokkal kísérjük végig a kiállítást és van egy megtapintható jégfal is, amelynek a jégkornak a hűvösét érzékeltetjük.
Itt van a ti drágalátos hercegnőtök. Ha-ha-ha-ha-ha...
Szegény királynő és királyné, megszakadt a szívük, ha megtudják.
Nem fogják megtudni.
Nem?
Mindnyájukat elaltatjuk, amíg Csipkerózsika fel nem ébred.
R.:- Aztán mindenki felébredt Walt Disney mesefilmjében. Professzor dr. Benedek György pedig az alvásról és az álomról tart előadást ma 18 órától a szegedi tudományegyetem tanulmányi és információs központjában.
Benedek György professzor: - Érdekes dolog, hogy a növekedési hormon az alvás alatt termelődik, tehát a gyerekek növekedése az az alvásnak a lassúhullámú stádiumában történik és úgy tűnik, hogy ez a növekedéshormon nem csak a testi fejlődést, hanem az agyban lévő idegsejtek fejlődését is elősegíti.
R.:-Az az ideális, ha nyolc órát alszunk?
Benedek György professzor: - Felnőttkorban igen. Se a kevesebb, se a több nem jó.
R.: - Mitől függ, hogy éppen álmodunk-e vagy sem?
Benedek György professzor: - Valószínűleg egész éjszaka álmodunk, de elsősorban azokat az álmokat tudjuk elmesélni, amikor az agyi aktivitás olyan szinten van, hogy az éber állapotban ehhez hozzá tudunk férni és el tudjuk mesélni.
R.:- Meddig lehet kibírni ébren, mi a rekord?
Benedek György professzor: - Tizenegy nap, és ezt egy 16 éves Ram Gardner nevű amerikai gimnazista állította fel, aki a barátai segítségével 11 napig fent tudott maradni.
R.:- És az igaz, hogy a 11. napon még megverte a társát asztalifociban?
Benedek György professzor: - Igen. Az emberi akarat, az emberi figyelem az túl tudja magát tenni a fáradtságon.
R.:- Találkozott már nagyon érdekes pózban alvó emberrel?
Benedek György professzor: - Találkoztam olyan emberrel, aki cask ülve tudott aludni, sőt, olyan embert is ismerek vagy láttam, aki állva aludt.
R.:- Akkor is lehet jót aludni?
Benedek György professzor: - Igen. Aki katona volt, az tudja, hogy állva is lehet aludni.
R.: - Előadásában a horkolásról is lesz szó?
Benedek György professzor: - Erről inkább a feleségem tudna beszélni.
MR 1 Kossuth rádió. A szavak ereje.
Mv.:- Nyolc óra a pontos idő, ez a 180 perc. Április 2-a, szerda van,jó reggelt kívánok, Rábai Balázs vagyok. Köszöntöm a regionális adók hallgatóit is. Máris következik a hírösszefoglaló Mátyus Kati tól és Nagy György Andrástól. Először a legfontosabbak röviden:
Itt lesz május 1-je. Kipipálták a kisebbségi kormányzás határidejét.
Kisebbségi ügy nagyító alatt? Az ombudsman szerint törvényellenes a pilisszentkereszti költözés.
Rocky Clinton. Stallone szerepéhez hasonlította magát a demokrata elnökjelölt-aspiráns.
És most következzenek részletes beszámolóink.
Kisebbségi kormányzás igen, előrehozott választás nem - ebben egészen biztosan egyetért a koalíció. A technikai egyeztető után az is kiderült, a szabad demokraták adnak támogatást a szocialistáknak, de nem mindenben. Windish Judit összefoglalója.
R.:- Gyurcsány Ferenc vezetésével kisebbségi kormány lesz Magyarországon május 1-jétől. Az SZDSZ bizonyos kérdésekben hajlandó kívülről támogatni a kormányt - derült ki a tegnap délutáni koalíciós egyeztetés után. Az SZDSZ továbbra sem akar előrehozott választást. A koalícióból való kilépésről a végleges döntést az április 27-én ülésező küldöttgyűlés mondja ki. Lendvai Ildikó frakcióvezető a koalíciós egyeztetés után elmondta, Gyurcsány Ferenc nem ajánlotta fel lemondását.
Lendvai Ildikó MSZP-s frakcióvezető: - Teljesen felesleges. Nem merült fel, hogy más miniszterelnökkel szeretnénk ugyanazt a programot megvalósítani, ennek értelme se volna, éppen ezért ilyen ötletünk nincs.
R.:- Gusztos Péter SZDSZ-ügyvivő azt mondta, Gyurcsány Ferenc hez igazodtak és nem zsarolni akarnak azzal, hogy április 30-ával lépnek ki a koalícióból és hívják vissza
minisztereiket és államtitkáraikat.
Gusztos Péter, az SZDSZ ügyvivője: - Az SZDSZ nem azért választotta ezt az április 30-ai időpontot, hogy a következő néhány hétben tudjon taktikázni és azért, mert valamit ki szeretne zsarolni, az SZDSZ hozott egy döntést és ehhez fogja magát tartani.
R.:- Az SZDSZ konstruktív ellenzék lesz, de nem szavaz meg minden MSZP-s javaslatot - közölte Gusztos Péter késő este az ügyvivői testület ülése után. A konvergenciaprogram fenntartását, a gazdasági növekedést és a szerkezeti átalakítást szolgáló javaslatokra mondanak igent. Ezen a magatartásukon az se változtatna, ha Gyurcsány Ferenc esetleg már április vége előtt megválik a liberális miniszterektől - tette hozzá Gusztos Péter. Késő estig Fodor Gábor mgé nem írta alá lemondását, de Gusztos Péter szerint ettől még az SZDSZ egységes, hiszen a miniszterek és államtitkárok vállalták, hogy lemondanak, valamint a frakció és az ügyvivők is egyhangú döntést hoztak erről.
Gusztos Péter, az SZDSZ ügyvivője: - Nem volt olyan helyzet, hogy Fodor Gábor vagy éppen az ő államtitkára ezt ne akarta volna aláírni.
R.:- A koalíció felmondásáról a jelenlegiküldöttek döntenek. A tavalyi elnökválasztáson előfordult szabálytalanság ellenére legitimnek tartják az ügyvivők a testületet, azonban a küldötteket szigorúan ellenőrzik majd és azt is figyelik, ki regisztrál. Így akarják megakadályozni a visszaéléseket. Az SZDSZ teljes tisztújító küldöttgyűlése, ahol elnököt is választanak várhatóan június 7-én lesz.
Gusztos Péter SZDSZ-es frakcióvezető-helyettes egyébként ma reggel itt a 180 percben is megerősítette, hogy minisztertársaihoz hasonlóan hamarosan Fodor Gábor is benyújtja lemondását.
A koalíciós egyeztető után a koalíció utánról tárgyalt az MSZP vezetése. Azt egyelőre nem tudni, kik veszik majd át az SZDSZ-es minisztériumokat. Joó Hajnalka.
R.:- Gyakorlatilag hivatalosan is kimondták, hogy a koalíciónak vége. Az ülés után a pártvezetők helyett nyilatkozó Nyakó István szóvivő azt mondta, az MSZP vállalja a kisebbségi kormányzást.
Nyakó István szóvivő: - Az MSZP a továbbiakban, amennyiben a Szabad Demokraták Szövetsége kilép a koalícióból, biztosítja az ország kormányozhatóságát, vállalja a kormányzás felelősségét, az önálló baloldali, szocialista kormányzás felelősségét.
R.: - A szocialisták elnöksége az ülésen felkérte Gyurcsány Ferenc pártelnököt, hogy dolgozza ki a következő két év kormányzásának, illetve a kormnyprogram tartamli megújításának tervét. Arról is döntés született, hogy a következő napokban megkezdődik az SZDSZ-es tárcák átadás-átvétele, bár azon Nyakó István elmondása szerint még nem gondolkodtak el, hogy kik töltsék be ezeket a pozíciókat. A koalíciós szakadás véglegességét firtató kérdésekre a szóvivő úgy fogalmazott, egyetlen esély van a visszalépésre, ha az SZDSZ április végi küldöttgyűlése úgy dönt, hogy mégis maradjon fent az együttműködés, ám erre kicsi az esély.
A legnagyobb ellenzéki párt szerint a koalíciós válság rámehet a gazdaságra és a helyzet miatt szétzilálódhat annak szerkezete. Kocsis Márk.
R.: - A kormánypártok a koncon marakodnak és nem politikai ellentéteik sodorták válságba a koalíciót. Ezzel a konklúzióval zárta a Fidesz elnöksége a kialakult helyzetet értékelő ülését. Navracsics Tibor frakcióvezető jelezte, szerintük itt, most a kormányzati pozíciók elosztásáról szól a vita, nem politikai elképzelésekről, közben pedig a kormánypárti politikusok nem látják, milyen következményekkel járhatnak a tetteik.
Navracsics Tibor, a Fidesz frakcióvezetője: - Olyan felelőtlen politikusok irányítják jelenleg az országot - legalább irányítanák - az országot, akik nem képesek elszámonli a tetteikkel, kijelentéseikkel, nem képesek felmérni saját kijelentéseik vagy döntéseik hatását.
R.:- Navracsics Tibor kijelentette, a piac jelzései alapján a koalíciós marakodás a gazdaság szerkezetét is szétzilálhatja, ezért a Fidesz attól tart, hogy a szociláis után most gazdasági válság következhet.
Három új programot hirdetett meg hivatali idejének utolsó 29 napjára Horváth Ágnes egészségügyi miniszter.
Az egyik javaslat szerint a magánorvosoknak kifizetett összeg egy részét számla ellenében megtérítené a betegeknek az egészségbiztosító. A miniszter azt szeretné, ha az egyéni orvosválasztáskor fieztendő részleges térítési díjból az orvos is kapna, valamint bevezetné a háziorvosok teljesítmény szerinti díjazását. Ez utóbbira 3 milliárd forint többletet különítettek el. Horváth Ágnes egy kérdésre válaszolva kijelentette, ő elégedett az elmúlt egy évben nyújtott teljesítményével.
Göncz Kinga szerint a pilisszentkereszti kisebbségi önkormányzat elköltöztetése kapcsán Pozsony elismerte, hogy a határon túl élő kisebbségek ügye nem csak az adott ország belügye. Ettől függetlenül a magyar külügyminiszter nem tekinti többségi-kisebbségi kérdésnek a pilisszentkereszti vitát.
R.:- Göncz Kinga úgy látja, azzal, hogy a szlovák kormány beavatkozott az eseményekbe, gyakorlatilag elismerte a kisebbségi közösségek kollektív jogait. A pozsonyi külügyminisztérium ezt durva félremagyarázásnak nevezte, hozzátéve, hogy Szlovákia semmiképpen sem ismeri el a kisebbségek kollektív jogait.
Törvényellenesnek tartja a pilisszentkereszti szlovák önkormányzat elköltöztetését Kállai Ernő.
A kisebbségi ombudsman ezért kezdeményezte, hogy a település önkormányzata mihamarabb vonja vissza a megfogalmazása szerint alkotmányos visszásségokat előidéző határozatát és a szlovák kisebbségi önkormányzattal közös testületi ülésen rendezze a Szlovák ház tulajdoni viszonyát és az ingyenes helyiséghasználat kérdését. Kállai sajtótájékoztatóján azt mondta, nem nemzeti, de nemzetiségi ügy a költöztetés. Hétfőn Sólyom László köztársasági elnök pilisszentkereszti látogatás után úgy értékelte, személyi és politikai, nem pedig magyar-szlovák ellentétek miatt robbant ki a vita. Időközben a pilisszentkereszti polgármester a távirati irodának azt mondta, egyelőre nem kell kiköltöznie a szlovák kisebbségi önkormányzanak az irodából, a hónap végéig megoldást találnak a problémára.
Az amerikai kampányban elhangzó hasonlat okán mondhatni, Clintonné arra számít, hogy a 11. menetben fordít a meccsen, persze azért nem kiütéssel győzne, hanem pontozással. A valóság szerint azonban inkább ő kapott be néhány horgot és egyenest. Járai Judit .
R.:- Egy film főhőséhez, Rocky Balboához, a Silvester Stallone által alakított figurához hasonlította magát Hillary Clinton .Rocky Balboa, vagyis Silvester Stallone boxoló volt, aki az abszolút vert helyzetből nyerte meg a meccset. Clintonné Pennsylvania államban kampányol. Ott tette ezt a kijelentést. Ebben az államban április 22-én lesznek az előválasztások, és bár az előrejelzések egyelőre az ő előnyét mutatják ebben az államban, de ez csakis erre az államra érvényes. A volt first-lady még mindig jócskán a nagy vetélytárs, Barack Obama mögött kullog ugyanis és a szuperdelegátusok is lassan, de biztosan Obama mögött kezdenek felsorakozni sőt, azokban az államokban, például Minnesotában vagy Indianában és Észak-Karolinában, ahol még ezután lesznek az előválasztások, a helyi befolyásos demokratapárti politikusok szintén kezdenek Obama mellett kiállni. Február 5-e, a szuperkedd óta egyébként már 64 szuperdelegátus jelentette be, hogy Clintonné helyett Obamát támogatja. Ráadásul rendkívül jelentős pénzek állnak még a kampánya rendelkezésére, míg a Clinton-stáb súlyos pénzhiánnyal küszködik. A héten, egészen pontosan tegnap derült ki, hogy a Clinton-stáb a munkatársainak nem fizeti be a járulékait, nem fizeti ki az egészségbiztosítást utánuk, sok munkatárs pedig nem kap fizetést sem.
A lengyel törvényhozás alsóháza ratifikálta a lisszaboni szerződést.
A szenátus várhatóan ma hagyja jóvá az Európai Unió reformjáról szóló dokumentumot. Korábban Varsó vétóval fenyegetőzött és ezzel jelentősen késleltethette volna a szerződés uniós ratifikációs folyamatát.
Végül egy kultúrális hír: Tokodi Ilona Kossuth-díjas operaénekes vehette át idén a Székely Mihály Emlékplakettet, az Operaház és a Fészek Művészklub közös elismerését. A szakma jelölsée alapján odaítélt díjat Kovács János, az Andrássy úti dalszínház első karmestere nyújtotta át.
Mv.:- Tíz perccel nyolc óra után következik a sportösszefoglaló a 180 percben. A szerkesztő Sipos János.
R.:- A Manchester United és az FC Barcelona is idegenben győzött a labdarúgó Bajnokok Ligája negyeddöntőjének első mérkőzésén. Az angolok Christiano Ronaldo és Wain Rooni góljával 2:0-ra diadalmaskodtak az AS Roma otthonában, míg a katalánok a 17 éves Bojan Krikic találatával 1:0-ra verték a Shalke csapatát. A mai párosítás Fenerbache-Chelsey, Arsenal-FC Liverpool.
Itthon a labdarúgó Magyar Kupában a címvédő Budapest Honvéd hazai pályán 4:0-ra nyert a Kaposvár ellen. A találkozó legjobbja a csereként beálló két gólt szerző Herczegfalvi Zoltán volt.
A magyar futsal-válogatott 3:1-es vereséget szenvedett az ukránoktól a világbajnoki pótselejtező első mérkőzésén. A visszavágóra április 15-én kerül sor a gyöngyösi városi sportcsarnokban. A párharc győztese indulhat a szeptember 30-án kezdődő brazíliai világbajnokságon.
Bundagyanúba keveredett a portugál bajnokságban listavezető FC Porto labdarúgócsapata. A Liga azzal vádolja a klubot, hogy a 2003-2004-es szezonban a bajnoki címhez vezető út során két mérkőzés játékvezetőjét is megvesztegette. A klubnak öt napja van arra, hogy reagáljon a felhozott vádakra, majd a fegyelmi bizottság várhatóan április végén hoz döntést az ügyben.
Az első napon mind a négy magyar szabadfogású birkozó kiesett a temperei olimpiai kvalifikációs Európa Bajnokságon.
Április 29-én és 30-án tárgyalja a Nemzetközi Sportdöntő-bíróság a műlábakkal versenyző Oscar Pistorius konktra Nemzetközi Atlétikai Szövetség-ügyet. A futó, ha neki adnak igazat, abban az esetben indulhat az olimpián, ha hazája válogatóján bekerül a csapatba.
A címvédő Sereny Williams váratlanul könnyedén két sima játszmában legyőzte a világranglistavezető Justin Annent és ezzel bejutott az elődöntőbe a miami tenisztorna női versenyében.
Hosszantartó, súlyos betegség után 56 éves korában elhunyt Baczakó Péter olimpiai bajnok, a magyar súlyemelősport egyik kiemelkedő egyénisége. Baczakó Pétert a Magyar Olimpiai Bizottság, a Magyar Súlyemelő Szövetség és a BKV Előre saját halottjának tekinti. Temetéséről később intézkednek.
A sporthíreket Sipos János szerkesztette.
Az MR 1 Kossuth rádió a határon túli magyarlakta területekről tudósítókat keres. Elvárások: minimum három év újságírói tapasztalat. Helyi közéleti kapcsolatok, helyismeret. Jelentkezési határidő 2008.április 15. Részletek a www.radio.hu oldalon.
Mv.: - Egy perccel múlt negyed kilenc, folyatjuk a 180 percet. Lakat alatt a Budavári Labirintus. A kiállítóteret és óvóhelyet az I. kerületi Önkormányzat záratta be működési engedély hiányára hivatkozva. Az állami tulajdonú területet hasznosító Budavári Labirintus Kft. vezetője tiltakozik az eljárás ellen. Diós Judit és Nagy Emese összeállítása.
R.:- A Budavári Önkormányzat bezáratta a labirintust. A kft. most már az irodájába se tud bemenni. Erdélyi Gábor, a Labirintus Kft. vezetője.
Erdélyi Gábor, a Labirintus Kft. ügyvezetője: - Egyrészt a kiállítás bezárása az durván jogsértő eljárásmódon történt, másrészt az, hogy egy céget a székhelyéről kitiltanak, egy különálló szinten van az irodánk, ahhoz meg nincs is már jogim egnevezés, hoyg az micsoda. Egy céget legfeljebb a cégbíróság vagy egyéb más bírósági végzés alapján lehet a saját irodájából kitenni. Most gyakorlatilag teljesen működésképtelen a cég. Rengeteg bejelentett csoport van, általános iskolások. A fellebbezéshez vagy bármilyen jogi tevékenységhez azt elvágták előlünk. Ez egy nagyon durva jogsértés volt. Ma már beadtunk az ügyészséghez egy panaszt, illetve fellebbezést nyújtottunk be a Regionális Közigazgatási Hivatalhoz.
R.:- Az önkormányzat jegyzője azt mondta, hogy önöknél ellenőrzést tartottak és önök nem tudták bemutatni a működési engedélyt.
Erdélyi Gábor, a Labirintus Kft. ügyvezetője: - Hogy valaki egy kiállítást működtet, ahhoz nem kell működési engedély. Ahhoz, hogy büfét ott működtessenek, éttermet, ahhoz kell. Tehát nekünk kereskedelmi működési engedélyre nincs szükségünk. Tehát a kiállítási tevékenység nem esik azon rendelet hatálya alá, amelyről a jegyző beszélt.
R.: - Deák Ferenc az I. kerületi Önkormányzat jegyzője. Bezáratták a Budavári Labirintust. Milyen indokkal?
Deák Ferenc, az I. kerületi Önkormányzat jegyzője: - A kollégáim kereskedelmi igazgatási ellenőrzst tartottak a Labirintus Kft.-nél, ahol a működési engedélyt kérték a jelenlévőktől, de nem rendelkeztek működési engedéllyel. A vonatkozó kormányrendelet szerint hogy ha egy üzlet vagy kereskedelmi egység nem rendelkezik működési engedéllyel, akkor azt a jegyző azonnal bezáratja. Fellebbezésre tekintet nélkül a döntés végrehajtható. Erre került sor múlt hét pénteken.
R.: - A Labirintus Krt. azzal érvel, hogy ők semmilyen kereskedelmi tevékenységet nem folytatnak, kiállításokat szerveznek, ehhez pedig őszerintük nincs szükség a kért működési engedélyre.
Deák Ferenc, az I. kerületi Önkormányzat jegyzője: - A határozatunkban egyértelműen utaltunk a kormányrendeletben is jelölt turisztikai tevékenységre. A turisztikai tevékenység fogalmát a kereskedelemről szóló törvény határozza meg. Úgy ítéltük meg mi első fokon eljáró szervként, hogy a Labirintus turisztikai tevékenységet is végez.-
R.:- Meg tudná határozni, hogy itt pontosan mit értenek turisztikai tevékenység alatt?
Deák Ferenc, az I. kerületi Önkormányzat jegyzője: - Ha ki van írva, hogy milyen tarifával fogadják a vendégeket és turistacsoportok érkeznek, akkor én azt hiszem, hogy beleérthető ebbe a kategóriába ez a fajta tevékenység.
R.:- A Labirintus Kft. nehezményezi, hogy nem csak magát a kiállítóteret zárták be, hanem az ő irodájukat is, ehhez pedig szerintük bírósági végzés kell. Ezért panaszt is tettek az ügyészségen. Önök szerint ez jogszerű lépés volt?
Deák Ferenc, az I. kerületi Önkormányzat jegyzője: - Mi úgy ítéltük meg, hogy az eljárásunk jogszerű. Hát hogyha ezt vitatja a Labirintus Kft., akkor a másodfokú szerv fellebbezés formájában dönthet. A kormányrendelet azt mondja, hogy azonnal be kell záratni az üzletet. A bezárásra más technikai megoldást nem láttunk, csak így.
Erdélyi Gábor, a Labirintus Kft. ügyvezetője: - Az önkormányzat évek óta próbált ott minket ellehetetleníteni.
R.: - Erdélyi Gábor, a Labirintus Kft. ügyvezetője.
Kerületi tisztviselők próbálták elérni bíróságon, a korábbi vagyonkezelőn és mindenhol, hogy azt a területet a maguk számára kiürítsék. Ezt a Fővárosi Bíróság jogerős ítéletben elutasította, illetve a KVI.
R.:- A Budavári Labirintus Kft. fellebbezett az önkormányzat döntése ellen. Erdélyi Gábor szerint nem végeztek olyan tevékenységet, ami működési engedélyt igényelt volna, tehát nem volt mit kérni a kereskedelmi ellenőrzés során. A jegyző, Deák Ferenc viszont turisztikai tevékenység miatt jogosnak tartja a döntést. Deák Ferenc: -
Deák Ferenc, az I. kerületi Önkormányzat jegyzője: - Hogy ha ott egy turistacsoport várakozik éppen, hogy bebocsátást nyerjen és a belépésnek ellenértéke, ára van, akkor azt nem lehet másként megjelölni, csak turisztikai tevékenységként vagy programszervezésként.
R.:- Abban az esetben, amikor múzeumokról, kiállításokról gondolkozunk, akkor nincs szükség működési engedélyre, hiszen az múzeumi tevékenységnek, vagy legalábbis művészeti tevékenységnek minősül. A cég megnevezés kiállításszervező kft. és tevékenységi körükben nem szerepel kereskedelmi tevékenység, hanem egyéb művészeti kiegészítő tevékenység, alkotó-előadói és videógyártási, a művészeti tevékenység mellett.
Deák Ferenc, az I. kerületi Önkormányzat jegyzője:- Amikor ott végrehajtottuk az eljárási cselekményt, egy turistacsoport-vezető hölgyet is meg kellett kérni, hogy hagyja el a helyiséget, mert éppen a határozatot hajtjuk végre. Mi úgy láttuk, hogy bizonyítva van a turisztikai tevékenység, programszervezés, illetev hát hogyha művészeti tevékenységet is folytatnak, akkor úgy gondolom, hogy ahhoz kultúrális örökségvédelmi miniszter engedélye is szükséges lehet...
R.:- Nem minden eset... nem feltétlenül.
Deák Ferenc, az I. kerületi Önkormányzat jegyzője: - De hát ez nem a mi feladatunk... nem a mi feladatunk vizsgálni.
R.:- Tehát az önök értelmezése szerint hogy ha turistacsoportok és idegenvezető van, akkor ez már turizmusnak minősül. Csak az a helyzet, hogy egy múzeum látogatásakor hasonló kép fogadja az embert.
Deák Ferenc, az I. kerületi Önkormányzat jegyzője: - Nézze, hogy ha ez múzeumként is üzemel, akkor további engedélyek szükségesek hozzá.
R.:- Önöktől?
Deák Ferenc, az I. kerületi Önkormányzat jegyzője: - Nem, hát ahogy jeleztem, akkor más társhatóságoktól. Mi ezt nem vizsgáltuk az eljárásunk során, hiszen erre nincs hatáskörünk.
R.:- 96 óta működik ez a kiállítás, akkor, amikor már gondolom régóta, hiszen azóta ugyanezt teszik, találkoztak ezzel a problémával, akkor megpróbálták-e egyeztetéssel tisztázni ezt a problémát, van-e erről dokumentációjuk?
Deák Ferenc, az I. kerületi Önkormányzat jegyzője: - Nézze, hogy ha nincs működési engedélye, azt akkor... akkor ott a jogszabály egyértelműen fogalmaz.
R.:- Akkor azt már régóta tudhatták.
Deák Ferenc, az I. kerületi Önkormányzat jegyzője: - Ami miatt most került sor erre az intézkedésre, nagyon egyszerű az indoka. Március 17-én volt kereskedelmi igazgatási ellenőrzés és az ellenőrzés során feltárt hiányosságok következménye a mostani döntés.
R.:- Idegenvezetés vagy tárlatvezetés? Turisztikai szolgáltatás vagy művészeti létesítmény működtetés? Az előbbiek, tehát az idegenvezetés és a turisztikai szolgáltatás valóban feljogosíthatja az ellenőrzőt a működési engedély kérésére. A tárlatvezetés éa művészeti létesítmény működtetés viszont nem igényel külön működési engedélyt. A két fél közötti pereskedés egyébként nem mai keletű. A terület használatáért jelenleg is és korábban is folyt jogi harc. A cég személyiségijogi perben is áll többek között a jelenlegi I. kerületi polgármesterrel szemben és van lezárult ügyük is,amelyben a hasznosítási szerződés megsemmisítését és az eredeti állapot visszaállítását indítványozta a hivatal, de a pert akkor a cég nyerte.
Mv.:- Egyelőre tehát nincs több kiálítás a Budavári Labirintusban. Ezt az I. kerületi Önkormányzat működési engedély hiányára hivatkozva záratta be.
Ha önnel is hasonló eset történt és szeretné velünk megosztani véleményét, tapasztalatait, írjon szerkesztőségünknek. E-mail-címünk 180 perc.kukac.radio.hu.
Mv.:- Hat perc múlva lesz 9. Kaposváron nem maradhat büntetlenül, ha egy diák leköpi tanárát. Így reagált a polgármester arra, hogy az egyik középiskolás minősíthetetlenül viselkedett oktatóival. A gyerek apja azt kérte, hogy ne zárják ki a diákot, csak a vizsgákra kell majd bejárnia. A iskolavezetők azt kérik a szaktárcától, hogy módosítsák az oktatási törvényt, mégpdig úgy, hogy külön csoportban taníthassák azokat a diákokat, akik integrált körülmények között nem nevelhetők. Nagy Gábor összeállítása.
Kaposváron egyetlen egy iskolában sem köpheti le büntetlenül senki a tanárt, nem rombolhatja a tekintélyét, nem teheti tönkre egy nagyobb közösségnek az életét, akik tanulni mennek ebbe az iskolába.
R.:- Jelentette ki a város középfokú intézményeinek vezetőivel folytatott tanácskozás után Kaposvár polgármestere, Szita Károly, aki közölte, a helyi kereskedelmi szakközépiskola botrányosan viselkedő diákját néhány nap múlva kizárhatják a tanintézetből.
Szita Károly, Kaposvár polgármestere: - Ha jogszerű a határozat, akkor az végrehajtható. Ez önmagában egy adott problémának a kezelése, de hát a jéghegy csúcsa, a teljes társadalmi problémát nem fogja megoldani.
R.:- A kaposvári intézményvezetők kezdeményezik az oktatási törvény módosítását.
Szita Károly, Kaposvár polgármestere: - Nem azzal van problmája a pedagógusoknak, hogy fő irányként az integrált nevelést tűzte ki stratégiai célként a magyar közoktatás, hanem, hogy az integráltan nem nevelhető gyermekek problmáját nem kezeli.
